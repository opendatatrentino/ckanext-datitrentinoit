<h2>About</h2>
<p>Le pubbliche amministrazioni presentano una caratteristica comune: <strong>producono, gestiscono ed accumulano dati</strong> come risultato del loro normale funzionamento.</p>
<p>Alcuni dati sono soggetti a precisi vincoli, quali ad esempio la tutela della privacy, la sicurezza nazionale o la propriet&agrave; intellettuale. Altri invece possono essere liberamente diffusi e riutilizzati. <strong>Da tutti</strong>.</p>
<p>Le informazioni relative a <strong>musei e archivi locali</strong>, cos√¨ come le <strong>immagini delle opere</strong> in essi disponibili, possono stimolare la ricerca ed il turismo. Le informazioni relative ai <strong>trasporti pubblici e al grafo stradale</strong> possono consentire una ottimizzazione dei servizi dal basso mediante un feedback inviato dagli stessi utenti. I dati relativi alle <strong>manifestazioni pubbliche e al meteo</strong> consentono la creazione di applicazioni capaci di aumentare ancora pi&ugrave; visibilit&agrave; agli eventi, oltre a consentirne una migliore organizzazione da parte dei partecipanti.</p>
    <p>Queste informazioni possiedono un <strong>grande valore economico</strong> e un <strong>forte potenziale di crescita</strong> innovativa: aprire i dati pubblici significa creare nuove opportunit&agrave; per il territorio, basate sul loro riutilizzo creativo, <strong>proponendo e inventando</strong> nuove soluzioni a problemi comuni, di cui la pubblica amministrazione fatica a farsi carico.</p>
    <p>Il catalogo Open Data del Trentino mette a disposizione questi dati, <strong>favorendone il riutilizzo</strong> sia in senso tecnologico che giuridico. Contiene dataset forniti inizialmente dalla Provincia Autonoma di Trento, dai suoi enti strumentali e dagli enti locali trentini e, pi&ugrave; in generale, da <strong>tutti gli attori interessati</strong>.</p>

    <h2>Come operiamo</h2>
      <p>Il catalogo &egrave; gestito e implementato da un <strong>gruppo di lavoro</strong> composto da esperti nelle diverse aree tematiche coinvolte (quali la raccolta, l'analisi e la modellazione dei dati, la semantica e correttezza giuridica del processo di apertura). Il gruppo di lavoro &egrave; coordinato dall'Incarico dirigenziale in materia di Innovazione della Provincia autonoma di Trento che &egrave; la struttura referente per il Progetto Open data in Trentino.</p>
      <p>Il sito &egrave; basato su un software open-source di catalogazione dei dati, chiamato <strong>CKAN</strong>, sviluppato dalla Open Knowledge Foundation: un'organizzazione no-profit che promuove il sapere libero.</p>
      <p>Ogni voce contiene una descrizione dei dati (metadati) e altre informazioni utili, come i formati disponibili, il detentore, la libert&agrave; di accesso e riuso, e gli argomenti che i dati affrontano. CKAN, utilizzato per diversi cataloghi di dati su internet, converge in <strong>The Data Hub</strong>: un raccoglitore centrale liberamente modificabile e riutilizzabile, nello stile di Wikipedia.</p>

    <h2>Open data come processo</h2>
      <p>Il livello di innovazione che realizza la liberazione dei dati &egrave; notevole: gi&agrave; solo <strong>l'apertura di un semplice dato &egrave; un grande risultato</strong>.</p>
      <p>Per questo, il catalogo &egrave; in continua evoluzione: <strong>partendo dall'apertura dei dati si creano connessioni</strong> che porteranno ad un <strong>cambiamento nel modo di pensare e di lavorare</strong>, nel settore pubblico come in quello privato: dal dato come risorsa privata per scopi gestionali al dato come "<strong>bene pubblico</strong>" per scopi pubblici e sociali.</p>
      <p>L'informazione del settore pubblico potrebbe &egrave;, allora, vista come una <strong>piattaforma</strong>, le cui applicazioni sono ancora da scrivere.</p>
      <p>Questo enorme cambiamento, per potersi realizzare, ha bisogno anche di <strong>voi</strong>. Inviateci suggerimenti e feedback attraverso <a href="https://twitter.com/datitrentinoit">Twitter</a> e l'<a href="mailto:&#105;&#110;&#102;&#111;&#064;&#100;&#097;&#116;&#105;&#046;&#116;&#114;&#101;&#110;&#116;&#105;&#110;&#111;&#046;&#105;&#116;">email</a>.</p>
      <p>Per informazioni pi&ugrave; dettagliate consulta la pagina delle <a href="/faq">F.A.Q.</a></p>
  </div>
